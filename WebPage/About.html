<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="keywords" content="MaeHongSon">
    <meta name="description" content="About Mae Hong Son">
    <meta name="author" content="Dusit6552410011" />
    <link rel="shortcut icon" href="../images/logo.png" type="image/x-icon">
    <link href="https://cdn.jsdelivr.net/npm/bootstrap@5.3.2/dist/css/bootstrap.min.css" rel="stylesheet"
        integrity="sha384-T3c6CoIi6uLrA9TneNEoa7RxnatzjcDSCmG1MXxSR1GAsXEV/Dwwykc2MPK8M2HN" crossorigin="anonymous">
    <title>ข้อมูลพื้นฐาน | จังหวัดแม่ฮ่องสอน</title>
</head>

<body>
    <!--Start NavBar-->
    <nav class="navbar navbar-expand-lg bg-body-tertiary sticky-top" data-bs-theme="dark">
        <div class="container-fluid ">
            <a class="navbar-brand " href="HomePage.html">จังหวัดแม่ฮ่องสอน</a>
            <button class="navbar-toggler" type="button" data-bs-toggle="collapse"
                data-bs-target="#navbarSupportedContent" aria-controls="navbarSupportedContent" aria-expanded="false"
                aria-label="Toggle navigation">
                <span class="navbar-toggler-icon"></span>
            </button>
            <div class="collapse navbar-collapse" id="navbarSupportedContent">
                <ul class="navbar-nav me-auto mb-2 mb-lg-0">
                    <li class="nav-item">
                        <a class="nav-link active" aria-current="page" href="HomePage.html">หน้าแรก</a>
                    </li>

                    <li class="nav-item dropdown">
                        <a class="nav-link dropdown-toggle" href="#" target="_blank" role="button"
                            data-bs-toggle="dropdown" aria-expanded="false">
                            ข้อมูลจังหวัด
                        </a>
                        <ul class="dropdown-menu">
                            <li><a class="dropdown-item" href="About.html">ข้อมูลพื้นฐาน</a></li>

                            <li><a class="dropdown-item" href="SizeLocation.html">ที่ตั้งและขนาดพื้นที่</a></li>

                            <li><a class="dropdown-item" href="Slogan.html">คำขวัญและสัญลักษณ์</a></li>

                            <li><a class="dropdown-item" href="Tourist.html">สถานที่ท่องเที่ยว</a></li>

                            <li><a class="dropdown-item" href="PlaceToEat.html">สถานที่ทานอาหาร</a></li>

                            <li><a class="dropdown-item" href="Hotel.html">สถานที่พัก</a></li>


                            <li>
                                <hr class="dropdown-divider">
                            </li>
                            <li><a class="dropdown-item" href="#">ช่วยเหลือ</a></li>
                        </ul>
                    </li>

                    <li class="nav-item">
                        <a class="nav-link" href="https://www.youtube.com/watch?v=nMP-psnxzLY&t=2s">แนะนำ</a>
                    </li>
                </ul>
                <form class="d-flex" role="search">
                    <input class="form-control me-2" type="search" placeholder="Search" aria-label="Search">
                    <button class="btn btn-outline-success" type="submit">Search</button>
                </form>
            </div>
        </div>
    </nav>
    <!--End NavBar-->

    <!--Start About-->
    <div class="bg-dark-subtle">
        <div class="container">
            <h1 class="text-center">ประวัติความเป็นมา</h1>
            <p>
                จากหลักฐานทางโบราณคดี หลักฐานเรื่องราวที่เป็นบันทึก ตำนาน พงศาวดาร คำบอกเล่าสืบต่อกันมา
                ประกอบกับโบราณสถานและโบราณวัตถุที่พบในพื้นที่จังหวัดแม่ฮ่องสอน
                พอสรุปการตั้งถิ่นฐานของผู้คนในพื้นที่จังหวัดแม่ฮ่องสอนที่สำคัญ ๆ ได้ดังนี้
            </p>
            <h1 class="text-center">การตั้งถิ่นฐานของผู้คนยุคก่อนประวัติศาสตร์</h1>
            <p>จากหลักฐานทางโบราณคดีที่ขุดค้นได้จากที่ต่าง ๆ ในพื้นที่จังหวัดแม่ฮ่องสอน อาทิ
                หลักฐานทางโบราณคดีที่ขุดค้นได้ในถ้ำแถบอำเภอปางมะผ้า ซึ่งพบโครงกระดูกมนุษย์โบราณ
                กระดูกสัตว์และเมล็ดพืชที่ใช้เป็นอาหารมากมายหลายชนิด เช่น เมล็ดน้ำเต้า แตงกวา ถั่วฝักยาว ข้าวเปลือก
                เป็นต้น
                เครื่องมือเครื่องใช้ที่ทำจากหิน เช่น เครื่องมือหินขัดเป็นขวานหินรูปสี่เหลี่ยมผืนผ้า เครื่องมือหินกะเทาะ
                ขวานหิน เป็นต้น เครื่องมือเครื่องใช้ที่ทำจากเหล็ก เช่น ห่วงเหล็ก ขวานด้ามสั้น สิ่ว เป็นต้น ลูกปัด
                เศษภาชนะดินเผาลายเชือกทาบ เศษภาชนะดินเผาลายขูดขีด
                โลงที่ทำขึ้นโดยการขุดเจาะท่อนไม้ซุงลักษณะคล้ายเรือหัวท้ายตัด เรียกว่า “โลงผีแมน”
                หลักฐานทางโบราณคดีที่ขุดค้นได้บริเวณตำบลหมอกจำแป่ ตำบลปางหมู และตำบลผาบ่อง อำเภอเมืองแม่ฮ่องสอน
                ซึ่งพบขวานหินกะเทาะ เครื่องมือหินกะเทาะ เครื่องมือสะเก็ดหิน เป็นต้น
                บ่งบอกว่าพื้นที่จังหวัดแม่ฮ่องสอนมีการตั้งถิ่นฐานของมนุษย์มาตั้งแต่ยุคก่อนประวัติศาสตร์
                ตั้งแต่ยุคหินเก่าตอนปลาย (32,000 ปี มาแล้ว) ถึงยุคโลหะ-เหล็ก (1,100 ปีมาแล้ว)
            </p>
            <h1 class="text-center">การตั้งถิ่นฐานของผู้คนยุคประวัติศาสตร์</h1>
            <p>จากหลักฐานทางประวัติศาสตร์พอสรุปได้ว่า
                ในพื้นที่จังหวัดแม่ฮ่องสอนมีชาวพื้นเมืองที่มีวัฒนธรรมประเพณีและภาษาพูดเป็นของตัวเอง เช่น กะเหรี่ยง ม้ง
                มูเซอ
                ลีซู ละว้า เป็นต้น ตั้งถิ่นฐานกระจายตัวอยู่ตามที่ราบระหว่างหุบเขาและพื้นที่สูง
                มีชีวิตความเป็นอยู่ผูกพันกับป่าเขาแม่น้ำ อยู่รวมกันเป็นชุมชนหมู่บ้าน เมื่อบริเวณใดมีผู้คนหนาแน่นขึ้น
                ที่ทำกินไม่พอ ก็จะออกแสวงหาทำเลใหม่ให้ทำมาหากินได้โดยสะดวก และมีผู้คนที่อพยพมาจากบริเวณใกล้เคียง อาทิ
                คนไต
                (ไทใหญ่) จากรัฐฉาน คนเมืองจากเชียงใหม่ เป็นต้น เข้ามาตั้งหลักแหล่ง แสวงหาทำเลที่ทำกิน
                เมื่อมีผู้คนมากขึ้นก็รวมตัวอยู่กันเป็นชุมชนหมู่บ้าน ผู้คนที่อาศัยตามที่ราบส่วนใหญ่เป็นชาวไทใหญ่
                ส่วนผู้คนที่อาศัยอยู่บนภูเขามักจะเป็นชาวพื้นเมือง
                <br><br>
                บริเวณตัวอำเภอปาย แต่เดิมเรียกว่า บ้านดอน ก่อตั้งขึ้นประมาณปี พ.ศ. 1800 ตรงกับสมัยอาณาจักรล้านนา
                โดยชาวไทใหญ่ชื่อพะก่าซอ ได้รวบรวมคนจากเมืองต่าง ๆ
                ในประเทศพม่าเข้ามาสำรวจและก่อตั้งหมู่บ้านจนเป็นชุมชนขนาดใหญ่
                กษัตริย์แห่งอาณาจักรล้านนาคิดจะยึดเป็นเมืองขึ้น
                จึงนำทัพมาตีอยู่หลายครั้งหลายสมัยก็ไม่สามารถยึดได้ จนประมาณปี พ.ศ. 2020
                พระเจ้าติโลกราชแห่งอาณาจักรล้านนา
                ได้ให้แม่ทัพชื่อศรีใจยา ยกทัพมาตีบ้านดอนได้สำเร็จ
                และได้รับแต่งตั้งให้เป็นเจ้าชัยสงครามปกครองบ้านดอนในเวลาต่อมา
                <br><br>
                ประมาณ ปี พ.ศ. 2374 ตรงกับสมัยของพระบาทสมเด็จพระนั่งเกล้าเจ้าอยู่หัว รัชกาลที่ 3 แห่งกรุงรัตนโกสินทร์
                และสมัยของพระยาพุทธวงค์ เจ้าผู้ครองนครเชียงใหม่ องค์ที่ 4 เจ้าหนานมหาวงศ์ (พระเจ้ามโหตรประเทศ
                เจ้าผู้ครองนครเชียงใหม่ องค์ที่ 5 ขณะเป็นอุปราช) ต้องการช้างป่าไว้ใช้งาน จึงให้ “เจ้าแก้วเมืองมา”
                เป็นแม่กองนำไพร่พล ช้างต่อ และหมอควาญ
                ออกเดินทางไปตรวจชายแดนด้านตะวันตกของนครเชียงใหม่และจับช้างป่ามาฝึกใช้งาน
                เจ้าแก้วเมืองมายกกระบวนเดินทางรอนแรมจากเชียงใหม่ผ่านไปทางเมืองปาย
                ใช้เวลาหลายคืนจนบรรลุถึงป่าโปร่งแห่งหนึ่งทางทิศใต้ริมฝั่งแม่น้ำปาย
                เป็นบริเวณที่มีหมูป่าลงมากินโป่งชุกชุม
                เจ้าแก้วเมืองมาพิจารณาเห็นว่าที่แถวนี้เป็นทำเลที่ดี น้ำท่าบริบูรณ์ สมควรที่จะตั้งเป็นหมู่บ้าน
                จึงหยุดพักอยู่
                ณ ที่นี้ และเรียกผู้คนที่ตั้งบ้านเรือนอยู่ริมห้วย ริมเขาซึ่งเป็นชาวไทใหญ่และกะเหรี่ยง (ยางแดง)
                มาประชุมชี้แจงให้ทราบถึงความคิดที่จะตั้งบริเวณนี้ขึ้นเป็นหมู่บ้าน
                และบุกเบิกที่ดินที่เป็นไร่นาที่ทำมาหากินต่อไป
                เจ้าแก้วเมืองมาแต่งตั้งให้ชาวไทใหญ่ผู้หนึ่งซึ่งเป็นคนเฉลียวฉลาดและมีความรู้ดีกว่าคนอื่นในหมู่บ้าน
                ชื่อว่า
                “พะกาหม่อง” ให้เป็น “ก๊าง” (คือตำแหน่งนายบ้านหรือผู้ใหญ่บ้าน)
                คอยควบคุมดูแลและให้คำแนะนำลูกบ้านในการดำเนินการต่อไป
                พะกาหม่องได้ชักชวนเกลี้ยกล่อมพวกที่อยู่ใกล้เคียงให้ย้ายมาอยู่รวมกัน แล้วตั้งชื่อหมู่บ้านนั้นว่า
                “บ้านโป่งหมู” (ต่อมาเพี้ยนเป็นปางหมู) เมื่อจัดตั้งหมู่บ้านแล้ว
                เจ้าแก้วเมืองมาก็ยกขบวนเดินทางตรวจชายแดนและคล้องช้างป่าต่อไปจนถึงลำห้วยแห่งหนึ่ง มีรอยช้างป่าอยู่มากมาย
                ก็หยุดคล้องช้างป่าได้หลายเชือก และตั้งคอกสอนช้างในร่องห้วย ริมห้วยนั้นเป็นพื้นที่ราบกว้างขวาง
                พื้นดินดีกว่าบ้านโป่งหมู และมีชาวไทใหญ่อาศัยอยู่เป็นอันมาก
                เจ้าแก้วเมืองมาเห็นว่าเป็นทำเลที่เหมาะสมพอจะตั้งเป็นหมู่บ้านอีกแห่งหนึ่ง
                จึงเรียกชาวไทใหญ่คนหนึ่งจากบ้านโป่งหมูคือ “แสนโกม” บุตรเขยของพะกาหม่อง
                ให้มาเป็นหัวหน้าเกลี้ยกล่อมผู้คนให้มาอยู่รวมกันจนกลายเป็นหมู่บ้าน เรียกว่า “บ้านแม่ฮ่องสอน”
                เมื่อเจ้าแก้วเมืองมาคล้องช้างป่าได้พอสมควรแล้วก็เดินทางกลับนครเชียงใหม่
                พะกาหม่องและแสนโกมได้ชักชวนผู้คนที่อยู่ใกล้เคียงให้อพยพครอบครัวมาตั้งบ้านเรือนอยู่ทำมาหากินจนแน่นหนาขึ้นเป็นหมู่บ้านใหญ่
                ต่อมาพะกาหม่องและแสนโกมเห็นว่าบริเวณนั้นมีไม้สักมาก
                หากตัดเอาไม้สักไปขายประเทศพม่าโดยใช้วิธีชักลากลงลำห้วย
                แล้วปล่อยให้ไหลลงแม่น้ำคง (แม่น้ำสาละวิน) ก็คงได้เงินมาช่วยในด้านเศรษฐกิจและการบำรุงบ้านเมือง
                เมื่อปรึกษาหารือกันดีแล้ว พะกาหม่องและแสนโกมจึงเดินทางมาเข้าเฝ้าพระเจ้ามโหตรประเทศ
                เจ้าผู้ครองนครเชียงใหม่
                เพื่อกราบทูลขออนุญาตตัดฟันชักลากไม้ไปขาย แล้วจะแบ่งเงินค่าตอไม้ตอบแทนถวายตลอดปี
                พระเจ้ามโหตรประเทศทรงอนุญาต
                พะกาหม่องและแสนโกมจึงได้ทำไม้ขอนสักส่งไปขายที่เมืองมะละแหม่ง ประเทศพม่า
                ได้เงินมาก็เก็บแบ่งถวายพระเจ้ามโหตรประเทศทุกปี และนำมาใช้บำรุงบ้านเมือง และประโยชน์ส่วนตัว
                บ้านโป่งหมู่และบ้านแม่ฮ่องสอนก็เจริญขึ้นตามลำดับ
                <br><br>
                ปี พ.ศ. 2399 ตรงกับสมัยพระเจ้ากาวิโลรสสุริยวงศ์ เจ้าผู้ครองนครเชียงใหม่ องค์ที่ 6
                หัวเมืองไทใหญ่ที่ตั้งอยู่แถบฝั่งแม่น้ำคง (แม่น้ำสาละวิน) ด้านตะวันตกในประเทศพม่า อาทิ เมืองจ๋ามก่า
                เมืองหมอกใหม่ เป็นต้น เกิดการจลาจล รบราฆ่าฟัน มีชาวไทใหญ่อพยพเข้ามาอยู่ที่บ้านปางหมูและบ้านแม่ฮ่องสอน
                บางพวกอพยพลงไปทางใต้อาศัยอยู่ที่บ้านขุนยวม (หมู่บ้านไทใหญ่บนภูเขา)
                บางพวกอพยพเลยขึ้นไปทางเหนือไปอยู่ที่เมืองปาย การอพยพครั้งนั้นมีชาวไทใหญ่ผู้หนึ่งชื่อ “ชานกะเล”
                (ตามตำนานคนไทใหญ่กล่าวว่าชานกะเลเป็นยอดทหารฝีมือเอกของเจ้าฟ้าโกหร่าน
                เจ้าฟ้าชาวไทใหญ่ผู้ปกครองเมืองหมอกใหม่
                เป็นคนรักของเจ้านางเมวดีหรือที่ชาวแม่ฮ่องสอนเรียกว่า “เจ้านางเมี๊ยะ” หลานของเจ้าฟ้าโกหร่าน)
                ชานกะเลเป็นคนขยัน กล้าหาญ เฉลียวฉลาด ซื่อสัตย์ อดทน
                หลังจากอพยพเข้ามาอาศัยที่บ้างปางหมูได้ช่วยพะกาหม่องทำไม้ด้วยความซื่อสัตย์และตั้งใจทำงานโดยไม่เห็นแก่เหนื่อยยาก
                พะกาหม่องไว้วางใจและรักใคร่มากจึงยกบุตรสาวชื่อคำใสให้เป็นภรรยา ต่อมาภายหลังนางคำใสตาย
                ชานกะเลได้แต่งงานกับเจ้านางเมี๊ยะและนำครอบครัวพร้อม “ปู่โทะ”
                คนสนิทลงใต้ไปตั้งเมืองอยู่บนภูเขาทางเหนือต้นแม่น้ำยวม เรียกว่า เมืองกุ๋นลม (หรือขุนยวมในปัจจุบัน)
                ชานกะเลปกครองเมืองกุ๋นลมได้เจริญรุ่งเรือง มีการค้ากับประเทศพม่าสามารถส่งค่าตอไม้ให้นครเชียงใหม่จำนวนมาก
                <br><br>
                ปี พ.ศ. 2417 พระเจ้าอินทวิชยานนท์ เจ้าผู้ครองนครเชียงใหม่ องค์ที่ 7 ได้แต่งตั้งชานกะเลให้เป็น
                “พญาสิงหนาทราชา” ให้มาปกครองเมืองแม่ฮ่องสอน โดยยกฐานะบ้านแม่ฮ่องสอนให้เป็นเมืองแม่ฮ่องสอน
                เปลี่ยนชื่อจากบ้านดอนมาเป็นเมืองปาย และให้เมืองแม่ฮ่องสอนเป็นเมืองหน้าด่าน
                มีเมืองขุนยวมและเมืองปายเป็นเขตแดน เมืองยวมเป็นเมืองรอง
                พญาสิงหนาทราชาได้ปกครองพัฒนาเมืองแม่ฮ่องสอนให้เจริญขึ้นอย่างรวดเร็ว
                ได้มีการขุดคูเมืองและสร้างประตูเมืองขึ้นอย่างมั่นคง
                <br><br>
                ปี พ.ศ. 2427 พญาสิงหนาทราชาได้ถึงแก่กรรม พระเจ้าอินทวิชยานนท์ได้แต่งตั้งเจ้านางเมี๊ยะขึ้นปกครองแทน
                และแต่งตั้งให้ปู่โทะเป็นพญาขันธเสมาราชานุรักษ์ ที่ปรึกษาราชการแผ่นดิน
                <br><br>
                ปี พ.ศ. 2434 เจ้านางเมี๊ยะถึงแก่กรรม
                พระเจ้าอินทวิชยานนท์จึงแต่งตั้งพญาขันธเสมาราชานุรักษ์เป็นพญาพิทักษ์สยามเขต ให้ปกครองเมืองแม่ฮ่องสอน
                <br><br>
                ปี พ.ศ. 2443 ตรงกับสมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 แห่งกรุงรัตนโกสินทร์
                มีการแบ่งเขตการปกครองส่วนภูมิภาคแบบมณฑลเทศาภิบาล ได้จัดแบ่งท้องที่โดยรวมเมืองแม่ฮ่องสอน เมืองขุนยวม
                เมืองยวม
                และเมืองปาย เข้าเป็นแขวง เรียกว่า “บริเวณเชียงใหม่ตะวันตก” ตั้งที่ว่าการแขวงที่เมืองขุนยวม
                และตั้งนายโหมดเป็นนายแขวง และในปีเดียวกันนี้ทางเมืองเชียงใหม่ ได้แต่งตั้งนายขุนหลู่
                บุตรของพญาพิทักษ์สยามเขต
                เป็นพญาพิศาลฮ่องสอนบุรี
                <br><br>
                ปี พ.ศ. 2446 ย้ายที่ว่าการแขวงจากเมืองขุนยวม ไปตั้งที่เมืองยวมแล้วเปลี่ยนชื่อเป็น “บริเวณพายัพเหนือ”
                <br><br>
                ปี พ.ศ. 2450 พญาพิทักษ์สยามเขตถึงแก่กรรม เมืองเชียงใหม่จึงแต่งตั้งพญาพิศาลฮ่องสอนบุรีขึ้นปกครองเมืองแทน
                <br><br>
                ปี พ.ศ. 2453 พระบาทสมเด็จพระจุลจอมเกล้าเจ้าอยู่หัว รัชกาลที่ 5 ทรงพระกรุณาโปรดเกล้าฯ
                ให้รวมเมืองแม่ฮ่องสอน
                เมืองยวม เมืองขุนยวม และเมืองปาย ตั้งเป็นเมืองจัตวา เรียกว่า “เมืองแม่ฮ่องสอน” อยู่ในมณฑลพายัพ
                และจัดแบ่งการปกครองเป็น 4 อำเภอ คือ อำเภอเมืองแม่ฮ่องสอน อำเภอเมืองยวม อำเภอเมืองขุนยวม และอำเภอเมืองปาย
                ย้ายที่ว่าการแขวงจากเมืองยวม มาที่เมืองแม่ฮ่องสอน ให้ชื่อว่า “จังหวัดแม่ฮ่องสอน” และโปรดเกล้าฯ
                ให้พระศรสุรราช (เปลื้อง) เป็นผู้ว่าราชการจังหวัดแม่ฮ่องสอนคนแรก
                <br><br>
                ปี พ.ศ. 2460 เปลี่ยนชื่ออำเภอ “เมืองยวม” เป็นอำเภอ “แม่สะเรียง”
                <br><br>
                ปี พ.ศ. 2476 ในรัชสมัยพระบาทสมเด็จพระปกเกล้าเจ้าอยู่หัว รัชกาลที่ 7 แห่งกรุงรัตนโกสินทร์
                มีการเปลี่ยนแปลงการปกครองเป็นระบอบประชาธิปไตยอันมีพระมหากษัตริย์เป็นพระประมุข
                จังหวัดแม่ฮ่องสอนได้โอนขึ้นตรงต่อกระทรวงมหาดไทย
                <br><br>
                ปี พ.ศ. 2510 แบ่งท้องที่อำเภอแม่สะเรียง จังหวัดแม่ฮ่องสอน ตั้งเป็นกิ่งอำเภอแม่ลาน้อย อำเภอแม่สะเรียง
                จังหวัดแม่ฮ่องสอน
                <br><br>
                ปี พ.ศ. 2518 ตั้งกิ่งอำเภอแม่ลาน้อย อำเภอแม่สะเรียง จังหวัดแม่ฮ่องสอน เป็นอำเภอแม่ลาน้อย
                จังหวัดแม่ฮ่องสอน
                <br><br>
                ปี พ.ศ. 2527 แบ่งท้องที่อำเภอแม่สะเรียง ตั้งเป็นกิ่งอำเภอสบเมย อำเภอแม่สะเรียง จังหวัดแม่ฮ่องสอน
                <br><br>
                ปี พ.ศ. 2530 แบ่งท้องที่อำเภอเมืองแม่ฮ่องสอน ตั้งเป็นกิ่งอำเภอปางมะผ้า อำเภอเมืองแม่ฮ่องสอน
                จังหวัดแม่ฮ่องสอน
                <br><br>
                ปี พ.ศ. 2536 ตั้งกิ่งอำเภอสบเมย อำเภอแม่สะเรียง จังหวัดแม่ฮ่องสอน เป็นอำเภอสบเมย จังหวัดแม่ฮ่องสอน
                <br><br>
                ปี พ.ศ. 2539 ตั้งกิ่งอำเภอปางมะผ้า อำเภอเมืองแม่ฮ่องสอน จังหวัดแม่ฮ่องสอน เป็นอำเภอปางมะผ้า
                จังหวัดแม่ฮ่องสอน
            </p>

        </div>
    </div>
    <!--End About-->

    <script src="https://cdn.jsdelivr.net/npm/bootstrap@5.3.2/dist/js/bootstrap.bundle.min.js"
        integrity="sha384-C6RzsynM9kWDrMNeT87bh95OGNyZPhcTNXj1NW7RuBCsyN/o0jlpcV8Qyq46cDfL" crossorigin="anonymous">
        </script>
</body>

</html>